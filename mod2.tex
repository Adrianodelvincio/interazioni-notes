\chapter{Modulo 2}\label{cap : Mod2}

\section{Richiami di cinematica relativistica}

Le leggi di trasformazione da un sistema di riferimento (s.r) che si muove con velocit\'a $\beta$ rispetto ad un altro sistema, lungo l'asse z, in relatività ristretta, sono le trasformazioni di Lorentz : 
\[
\begin{cases}
ct^{'}=\gamma (ct - \beta z) \\
x^{'}= x \\
y^{'}= y \\
z^{'}= \gamma z - \beta \gamma c t
\end{cases} 
\]

Per un generico \textit{boost} lungo una direzione qualunque specificata da $\beta = (\beta_{x}, \beta_{y}, \beta_{z})$ è più comodo utilizzare la seguente forma vettoriale :
\[
\begin{cases}
\frac{E^{'}}{c} = \gamma (\frac{E}{c} - \vec{\beta} \cdot \vec{p}) \\
\vec{p^{'}} =(\gamma - 1) \dfrac{( \vec{p} \cdot\vec{\beta}) \vec{\beta}}{\beta^{2}}  + \vec{p} - \beta \gamma \frac{E}{c}
\end{cases}
\]

Ricordiamo anche come cambia il concetto di simultaneità e contrazione delle lunghezze. Se abbiamo due eventi separati in un certo 
s.r con intervallo $\Delta t$, in un altro sistema di riferimento con velocità $\beta$ osserviamo $c \Delta t^{'} = \gamma c \Delta t - \beta \gamma \Delta z$. Quindi due eventi che avvengono simultaneamente in un sistema di riferimento, e sono separati spazialmente con distanza $\Delta z$, non sono simultanei in un altro sistema di riferimento che si muove con velocità $\beta$ rispetto al primo. 
Per la contrazione, dati due eventi nello spazio tempo con coordinate lungo l'asse z pari a $Z_a , Z_b$ in $O^{'}$, in un altro sistema $O$ che si muove rispetto al primo con velocità $\beta$ si ha $Z_{a}^{'} = \gamma Z_a$ e $Z_b^{'} = \gamma Z_b$. Perciò le distanza sono $\Delta Z^{'} = \gamma \Delta Z$ ovvero $\Delta Z = \frac{L}{\gamma}$. A questo punto è utile introdurre le formule di addizione delle velocità, ricavabili a partire dalle trasformazioni lungo z viste prima. Sapendo che in un sistema $S^{'}$ una particella si muove lungo z con velocità $u^{'}$, in un sistema $S$ un osservatore vedrà la particella muoversi con velocità:

\begin{equation}
u_z = \frac{\Delta Z}{\Delta t } = \dfrac{\gamma(\Delta Z^{'} + \beta c \Delta t ^{'})}{\gamma(c \Delta t^{'} + \beta \gamma \Delta z^{'})}  = \dfrac{\frac{u^{'}}{c} + \beta}{1 +  \frac{u^{'}}{c}\beta}
\end{equation}


Un altro risultato da tenere a mente: per una particella con vita media $\tau$ e con velocità $\beta$, si può ottenere il tempo di volo nel sistema di laboratorio semplicemente come $ t = \gamma \tau$, mentre l'ampiezza di volo sarà pari ad $\Delta l = \gamma \beta c  \tau$. 

\subsection{Quadrivettori}

E\' opportuno adesso richiamare la notazione di Einstein. In relatività ristretta il concetti di spazio e tempo sono profondamente connessi, per questo si introduce il concetto di vettore a 4 componenti $x^{\mu}$, o quadrivettore, in cui $x^{\mu = 0}$ è la componente temporale, mentre $x^{\mu = 1,2,3}$ sono le componenti spaziali. Un evento è rappresentato, in un certo sistema di riferimento, dal vettore $x^{\mu} = (ct, x , y, z)$ . Questa notazione permette di riscrive in modo estremamente compatto un boost nella direzione z 

\begin{equation}
x^{\mu'} = \sum _{\nu = 0}^{\nu = 3} \Lambda^\mu_\nu x^\nu 
\end{equation}
Dove con $\Lambda^\mu_\nu$:
\[
\begin{bmatrix}
\gamma & 0 & 0 & -\beta \gamma \\ 
0 & 1 & 0 & 0 \\ 
0 & 0 & 1 & 0 \\ 
- \beta \gamma & 0 & 0 & \gamma
\end{bmatrix} 
\]
In molti manuali, il simbolo di sommatoria è omesso, implicitamente si intende che si deve effettuare la somma sugli indici ripetuti (tranne nei casi in cui è specificato diversamente).
Una trasformazione di Lorentz può essere interpretata come una matrice di rotazione, che agisce in un spazio a 4-dimensioni. Si definisce adesso l'invariante di lorentz, ovvero:

\begin{equation*}
x^2 = (x^0)^2 - (x^1)^2 + (x^2)^2 + (x^3)^2 = (x^0)^2 - \vec{x} \cdot \vec{x}
\end{equation*}

Si può dimostrare che tale quantità è invariante rispetto alle trasformazioni di Lorentz, cioè assume lo stesso valore in tutti i sistemi di riferimento.
L'invariante di Lorentz si esprime in notazione di Einstein introducendo il tensore metrico $g_{\mu \nu}$ pari ad 
\begin{equation} \label{metric}
\begin{bmatrix}
1 & 0 & 0 & 0 \\ 
0 & -1 & 0 & 0 \\ 
0 & 0 & -1 & 0 \\ 
0 & 0 & 0 &-1
\end{bmatrix}
\end{equation} 
Con questo è possibile esprimere l'invariante di lorentz come $x^2 = x^\mu g_{\mu \nu} x^\nu $. In questa forma, è quasi immediato dimostrare che l'invariante di lorentz assume lo stesso valore in qualsiasi sistema di riferimento, è infatti sufficiente dimostrare, partendo da $x'^2 =  x'^\mu g_{\mu \nu} x'^\nu = x^\sigma \Lambda^\mu _\sigma g_{\mu \nu} \Lambda^\nu _\eta x^\eta $ che sia vera la relazione:  $ \Lambda^\mu _\sigma g_{\mu \nu} \Lambda^\nu _\eta = g_{\sigma \eta}$ 

\[
\begin{bmatrix}
\gamma & 0 & 0 & -\beta \gamma \\ 
0 & 1 & 0 & 0 \\ 
0 & 0 & 1 & 0 \\ 
- \beta \gamma & 0 & 0 & \gamma
\end{bmatrix} 
\cdot 
\begin{bmatrix}
1 & 0 & 0 & 0 \\ 
0 & -1 & 0 & 0 \\ 
0 & 0 & -1 & 0 \\ 
0 & 0 & 0 &-1
\end{bmatrix}
\cdot
\begin{bmatrix}
\gamma & 0 & 0 & -\beta \gamma \\ 
0 & 1 & 0 & 0 \\ 
0 & 0 & 1 & 0 \\ 
- \beta \gamma & 0 & 0 & \gamma
\end{bmatrix} 
=
\begin{bmatrix}
1 & 0 & 0 & 0 \\ 
0 & -1 & 0 & 0 \\ 
0 & 0 & -1 & 0 \\ 
0 & 0 & 0 &-1
\end{bmatrix}
\]

La scrittura $ x^\mu g_{\mu \nu} x^\nu$ può essere rielaborata introducendo il concetto di indice covariante e indice controvariante: $ x^\mu g_{\mu \nu} x^\nu = x^\mu x_\mu$ 
In questo caso abbiamo portato l'indice in alto $\nu$ in basso, dove $x_\nu = g_{\mu \nu} x^\nu$. Moltiplicando per  il tensore metrico è possibile alzare od abbassare gli indici, cioè trasformare un indice controvariante (come nel nostro caso) in un indice covariante e viceversa. In questi appunti la forma del tesore metrico è  quella scritta in equazione \ref{metric}, che è la metrica dello spazio-tempo di Minkowski. 

\subsection{Quadrimpulso, invarianti cinematici}

Oltre al quadrivettore $x^\mu$ che descrive la posizione nello spazio-tempo di una particella, si considera anche il quadrimpulso $P^\mu = (\frac{E}{c}, \vec{p})$. Le componenti del quadrimpulso sono legate dalla relazione:

\begin{equation*}
E = m \gamma c^2 \quad \vec{p} = m \gamma \beta c
\end{equation*}

Si ricava immediatamente che $ \frac{P^\mu}{m} = (\gamma c, \gamma \vec{v})$ che è la 4-velocità della particella. Alcune relazioni utili sono $\vec{\beta} = \frac{\vec{p} c}{E}$


\subsection{Deliri relativistici, precessione Thomas \textcolor{blue}{*}}

Adesso ricaveremo l'equazione Bmt, che descrive il moto di precessione dello spin di una particella in movimento nel sistema di riferimento del laboratorio. Il risultato è di particolare rilevanza ed ha numerosi applicazioni in diversi esperimenti di fisica fondamentale: una delle più importanti applicazioni è la misura del momento magnetico anomalo di elettrone e muone ($g - 2$). Saranno presentate due derivazioni diverse. Ad una prima lettura si può evitare la dimostrazione. 

\paragraph{Rotazione di Wigner}